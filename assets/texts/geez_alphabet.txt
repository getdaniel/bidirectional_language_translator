
የግእዝ ቋንቋ ፊደላት ጠቅላላ ብዛት ሠላሳ ሲሆን ሃያ ስድስቱ መደበኛና አራቱ ዲቃላ ፊደላት ናቸው። በአማርኛ ቋንቋ ከሚታወቁት ሠላሳ ሦስት መደበኛ ፊደላት ውስጥ ሰባቱ በግእዝ ያልነበሩ እና በአማርኛ የተጨመሩ ናቸው። እነዚህም በፊት ከነበሩት የግእዝ ፊደላት ትንሽ ለውጥ በማድረግ የተገኙ ናቸው። እነርሱም ከታች የተጠቀሱት ናቸው።
ሸ-- ‘ሰ’ ን ጨ-- ‘ጠ’ ን
ኘ-- ‘ነ’ ን ዠ-- ‘ዘ’ ን
ጀ-- ‘ደ’ ን ኸ-- ‘ከ’ ን በተወሰነ ቅርጽ በመቀየር የተገኙ ናቸው።
ቸ-- ‘ተ’ ን
ከነዚህ የተረፉት ሃያ ስድስቱ መደበኛ ፊደላት የግእዝ ፊደላት ናቸው።
በግእዝ ቋንቋ ዲቃላ ፊደላት የሚባሉት ከመደበኛ ፊደላት የተገኙ ሲሆኑ እነርሱም የሚከተሉት ናቸው።
ኰ ኲ ኵ ኳ ኴ
ኈ ኊ ኍ ኋ ኌ
ጐ ጒ ጕ ጓ ጔ
ቈ ቊ ቍ ቋ ቌ

በግዕዝ ፡ ጽሕፈት ፡ ፳፮ ፡ ፊደላት ፡ ብቻ ፡ ይጠቀሙ ፡ ነበር ፤ እነርሱም፦

ሀ ፣ ለ ፣ ሐ ፣ መ ፣ ሠ ፣ ረ ፣ ሰ ፣ ቀ ፣ በ ፣ ተ ፣ ኀ ፣ ነ ፣ አ ፣ ከ ፣ ወ ፣ ዐ ፣ ዘ ፣ የ ፣ ደ ፣ ገ ፣ ጠ ፣ ጰ ፣ ጸ ፣ ፀ ፣ ፈ ፣ ፐ

ናቸው።

ሞክሸ ፊደላት
ሞክሸ ፊደላት የሚባሉት አንድ ዓይነት ድምፀት ያላቸው ሆነው የተለያየ ቅርፀ ፊደል ያላቸው ናቸው። እነርሱም የሚከተሉት ናቸው።
ሀ፣ ሐ፣ ኀ፤ አ፣ ዐ፤ ጸ፣ ፀ፤ ሰ፣ሠ :: እነዚህም ፊደላት አንደኛው ከአንደኛው ተለይቶ የሚታወቅበት ስም ተሰጥቶታል።

ሀ-- ሃሌታው ‘ሀ’ ይባላል። ሃሌ ሉያ ለአብ ብለን ስንጽፍ የምንጠቀመው ይህን ፊደል ስለሆነ ነው።
ሐ-- ሐመሩ ‘ሐ’ ይባላል። ሐመር ብለን ስንጽፍ የምንጠቀመው ይህን ፊደል ስለሆነ ነው።
ኀ-- ብዙኀኑ ‘ኀ’ ይባላል። ብዙኅ ብለን ስንጽፍ የምንጠቀመው ይህን ስለሆነ ነው።
አ-- አልፋው ‘አ’ ይባላል። አልፋ ወዖሜጋ ብለን ስንጽፍ የምንጠቀመው ይህን ስለሆነ ነው።
ዐ-- ዓይኑ ‘ዐ’ ይባላል። ዓይን ብለን ስንጽፍ የምንጠቀመው ይህን ስለሆነ ነው።
ጸ-- ጸሎቱ ‘ጸ’ ይባላል። ጸሎት ብለን ስንጽፍ የምንጠቀመው ይህን ስለሆነ ነው።
ፀ-- ፀሐዩ ‘ፀ’ ይባላል። ፀሐይ ብለን ስንጽፍ የምንጠቀመው ይህን ስለሆነ ነው።
ሠ-- ንጉሡ ‘ሠ’ ይባላል። ንጉሥ ብለን ስንጽፍ የምንጠቀመው ይህን ስለሆነ ነው።
ሰ-- እሳቱ ‘ሰ’ ይባላል። እሳት ብለን ስንጽፍ የምንጠቀመው ይህን ስለሆነ ነው።

ስለዚህ ‘ሠ’ ን ‘ንጉሡ’ የሚል ሰው ‘ንጉሥ’ ብሎ ሲጽፍ ‘ንጉስ’ ብሎ ከጻፈ ታላቅ ስህተት ይሆንበታል። እነዚህ ሞክሸ ፊደላት አንዱ በአንዱ ቦታ አይገቡም። ከገቡ ግን የትርጉም ለውጥ ሊያስከትሉ ይችላሉ።
ምሳሌ፡- ሠረቀ-- ወጣ አመት-- አገልጋይ
      ሰረቀ-- ሰረቀ ዓመት-- ዘመን
      ሰዐለ-- ስዕል ሳለ አ/አ-- አዲስ አበባ
      ሰአለ-- ለመነ ዓ/ዓ-- ዓመተ ዓለም
